Көне түрік дәуірі деп VI-IX ғасырлар ,яғни ерте орта ғасыр кезеңі аталады. Бұл кезде түрік халықтары әлемдік кеңістіктің алдыңғы шебінен орын алып, бүкіл Еуразия аумағына қоныс тепті. Бұл кезең түріктердің рухани және материалдық даму саласындағы көптеген жетістіктерімен ерекшеленеді: өз жазуы ( руналық ), жазба әдебиеті пайда болды, шекаралас елдердің халықтарымен экономикалық, саяси, мәдени байланыстар орнатылды, темірді өнеркәсіптік негізде өндіру жүзеге асты, қалалар салынды, будда, манихей, христиан діндері енгізілді. Түріктердің ортағасырлық мәдениеті көшпелілер мен диқаншыларды біріктіріп, біртұтас түрік мәдениетін құра алды. Қағанаттар біртұтас эконимакалық және саяси кеңістікте дала мен қаланы, көшпелілер мен егіншілерді біріктере алды.