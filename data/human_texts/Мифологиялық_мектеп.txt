Мифологиялық мектеп— 19 ғасырда неміс романтиктері идеялары негізінде пайда болған әдебиет тану мен фольклористикадағы ағым. Мифологиялық мектептің философиялық негізі мифологияны "табиғи дін" деп таныған Ф.В.Шеллинг пен ағайынды А.Шлегель және Ф.Шлегельдердің эстетикалық көзқарасына байланысты туады. Мифологиялық мектеп бағытымен алғаш жазылған үлкен еңбек -ағайынды В.Гримм және Я.Гриммнің "Неміс мифологиясы". Мифологиялық мектеп Европада Германия, Англия, Италия, Франция, Швейцария, Ресей т.б. елдерге тарады.