Жаңа солшылдар – дамыған батыстық елдердегі зиялы қауым өкілдерінң, студенттердің, басқа да әлеуметтік жіктедің қозғалысының атауы. «Ж.С.» қозғалысы өткен ғасырдың 60-шы жылдарында батыс елдеріндегі студенттік қызу айтыстар тұсында пайдаболды. Бұл қозғалытың ортақ бағыты – капиталистік қоғамның құндылықтардың теріске шығару, бюрократияға жіне адамды жаншушы билік құрылымдарында қарсы шығуы – оны саяси өмірдің солшыл бөлігіне жатқызады. Алайда, бұл өзінің әлеуметтік құрамы жағынан өте қарама-қайшылықты қозғалыс. Ол соншалықты қарама- қайшылықтарға толы солшыл радикалды идеологияны өмірге әкелді. Буырқанған жастардың көсемдері, көбіне өздеріне идеялық рух беруші ретінде неміс-американ философы әрі әлеуметтанушысы Г.Маркузені (1898-1979) атады. Сондай-ақ «Ж.С.» қозғалысының теориялық көзқарастарының дерек көзі ретінде неміс-американ психологы әрі әлеуметтанушысы Э.Фроммның (1900-1980), австриялық-американдық дәрігер әрі психолог В.Райхтың (1957-1987), неміс философы әрі әлеуметтанушысы Т.Адорноның (1903-1969) еңбектерін мойындады. «Ж.С.» идеологтары К.Маркс іліміне сүйене отырып, оның кейбір категориялары мен идеяларын өздерінше түсіндіруге тырысты. Мысалы, Маркузенің пікірінше, индустриалды дамыған елдердің жұмысшы табы тұтынушылықжарысқа түсе отырып, әлеуметтік тұтастыққа ықпалдасып, өзіндік төңкерістік рөлінен айырылады. Оның бойынша, осы жағдайларда дамыған қоғам шеңберінде төңкерістік бастама радикалды студенттердің, гуманитарлы зиялылардың және халықтың люмпендендірілген бөлігіне өтеді, ал әлемдік деңгейде – байларға қарсы тұратын кедей елдердің үлестен құр қалған бұқарасының еншісінде. «Ж.С.» төңкерістік күрес міндеттерін өздерінше түсіндіреді. Қазіргі кезде «Ж.С.» қозғалысынң жақтаушылары аса көп емес, ол зиялы қауым мен студент жастардың арасныда бөлшектенген, аз ғана топтарда кездеседі. Олардың бұрыңғы мүшелерінің көпшілігі социал-демократтарға, басқа да балама қозғалыстарға қосылды.Саяси түсіндірме сөздік