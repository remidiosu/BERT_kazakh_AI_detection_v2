Назаров Иван Николаевич (12. 6. 1906, Кошелен с., қазіргі Владимирск обл., Киржачск ауд.,–30. 7. 1957, Москва) – совет химик органигі, КСРО ғылым академиясының академигі (1953; корр. Мүшесі 1946). 1944 жылдан КОКП мүшесі. К. А. Тимирязев атынд. Москва а. ш. Академиясын бітірген (1931). А. Е. Фаворскийдің шәкірті. 1934–47 ж. КСРО ғылым академиясының Органик. химия институтында ғылыми қызметкер. Н. ацетилен мен оның туындыларын, әсіресе винилацетиленнің қасиеттерін зерттеді. Физиол. активті қосылыстар қатарын, сондай-ақ промедол дәрісін синтездеді. Диен синтезі арқылы стероидты қосылыстар алды. Мемл. сыйлықтың лауреаты (1942, 1946). 3 рет Ленин орденімен және медальдармен марапатталған.Қазақ совет энциклопедиясы 1976 жыл. / М.Қ.Қаратаев