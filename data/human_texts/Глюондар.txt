Глюондар (ағылшынша glue-желім)-спині 1-ге және тыныштықтағы массасы 0-тең, кватктер арасындағы күшті өзара әсерді тасымалдаушы, электр заряды болмайтын болжамды бөлшектер. Қазіргі күшті өзара әсер теориясы (қ. Кванттық хромодинамика)бойынша, Глюондардың 8 түрі бар деп болжанады. Олардың барлығының да кванттық сипаттамасы -"түс". Кварктердің Глюондарды алмасуы кезінде "түсі" өзгереді, ал қалған кванттық сандары (электр заряды, ғажаптылығы, "әсемділігі" және т.б.) өзгермей қалады. Глюондар тәжірибе жүзінде терең серпімді емес процестер (жоғары энергия кезіндегі лептондардың және адрондардың қатысыуымен болатын процестер) кезінде пайда болады.Қазіргі уақытқа дейін кварктар және антикварктар еркін күйде байқалған жоқ. Алайда олардың нақты болуына практикалық күмән қалған жоқ. Тіпті кварктардан кейінгі "нағыз" элементар бөлшектерді, кварктарды байланыстыратын күштердің тасымалдаушылар - глюондар іздестіру жүріп жатыр.