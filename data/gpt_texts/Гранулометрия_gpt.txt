Гранулометрия (латын тілінде granulum - түйір, метрия - өлшеу) болмыс, механикалық және гидравликалық әдістерді қолданып, тау жыныстары, топырақ және жасанды материалдардың түйір құрамын анықтау әдісі. Тау жыныстар, саздар және топырақтың құрамына енген минералдар мен органикалық заттардың ірілігіне байланысты, әр түрлі електер (ірілігі 5-0.3мм) құмды 17 фракцияға бөледі. Електер арасында біріне-бірі кигізілетін, жоғарғы елект - ең ірі көз, төменгі елект - ең кіші көз.

Сазды жыныстарды ажыратып алу үшін, ұсақ бөлшектерден (0.25-0.01 мм және одан да ұсақ) гидравликалық әдістер пайдаланылады. Бұл әдістер, бөлшектердің ірілігіне байланысты, суда тынық суда Стокс заңына сәйкес әр түрлі жылдамдықпен тұнатын және су иірімінің жыныс түйіршіктерін ірілігіне қарай сұрыптау қасиетіне негізделген.

Талдау үшін дайындалатын үлгі, екі шақта жасалады: 1) ұсақ бөлшектерді суда жібітіп, агрегаты бұзылмайтындай етеді; 2) егер ұсақ бөлшектерді ажыратып алу керек болса, оларды қайнатып, реактивтермен өңдейді. Талдау кезінде, ұсақ түйіршіктердің бірге жабысуын (коагуляция) болғызбау үшін, түрлі реактивтер пайдаланылады.

Гранулометрияның нәтижелерін сан кесте, үшбұрыштық диаграмма, гистограмма, кумулятивтік қисық сызық, таралу қызығы, графиктер арқылы көрсетуге болады. Гранулометрлік талдау, тау жыныстарының физикалық (қуыстылық, сіңіргіштік және т.б.) қасиеттері мен түзілу жағдайын, сонымен қатар бетон жасау мақсатында оларды қолдану мүмкіндіктерін зерттейді.